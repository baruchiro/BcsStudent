---
title: כלים בחינם לסטודנטים
summary: בהרבה כלים, מוצרים ושירותים שעולים כסף, יש גם גרסה חינמית לסטודנטים. רשימה מתעדכנת של כלים חינמיים, שתפו איתנו את הכלים שאתם משתמשים בהם!
draft: false
cover_image: ./free-dev-tools.png
date: 2019-03-13 07:53:52
---

בהרבה כלים, מוצרים ושירותים שעולים כסף, יש גם גרסה חינמית לסטודנטים. המטרה ברורה- סטודנטים שישתמשו עכשיו בחינם בכלי, יתרגלו אליו וירכשו אותו בהמשך.

אז אם אתם לא מפחדים להתרגל, הנה רשימה של דברים שאפשר לקבל בחינם, בדרך כלל ע"י כתובת המייל שקיבלתם ממקום הלימודים.

### [**JetBrains- סביבות פיתוח**](https://www.jetbrains.com/student/)

חברת JetBrains היא יצרנית של סביבות פיתוח. היא מפתחת את אנדרואיד סטודיו שהרבה מכירים, וגם את Intellij IDEA, PyCharm, Resharper ועוד. לחלק מהסביבות יש גרסה חינמית, ולחלק לא, אבל בתור סטודנטים אנחנו מקבלים הכל בחינם.

![](./220px-JetBrains_Logo_2016.svg_.png)

### [**Github**](https://education.github.com/pack/redeem/github)

השימוש בגיטהב הוזכר בפוסט על [קוד פתוח](https://www.bcsstudent.com/open-source/). גיטהאב מציעים חשבון לסטודנטים, שמאפשר בעיקר לפתוח פרויקטים פרטיים (שלא חשופים לכולם) ללא הגבלה.

[![](./Octocat.png)](https://education.github.com/pack/redeem/github)

### [**Microsoft Azure**](https://azure.microsoft.com/en-us/free/students/)

אחד משלושת ספקי הענן הגדולים. בעזרת Azure תוכלו ליצור שרת לאחסון האתר שלכם, להחזיק מסד נתונים בענן, ועוד כל מיני דברים שבקלות יהפכו את הפרויקט שלכם ממשהו שרץ אצלכם במחשב, למשהו שכולם יכולים לנסות.

הייתרון בענן של Microsoft הוא הקלות של החיבור בין הכלים של Microsoft (כמו Visual Studio, .NET וכו') לבין הענן.

![](./Microsoft-Azure.svg)

### [**Amazon AWS**](https://aws.amazon.com/education/awseducate/)

עוד ספק של שירותי ענן. בעקרון שירותי הענן הם מתחרים, לכן לרובם יש תכונות דומות. בAWS יש הרבה שימוש במכונות וירטואליות, ותוכלו להרים לעצמכם מחשב לינוקס מרוחק, אם למשל אתם רוצים להריץ קוד לאורך זמן בלי הפסקה.

![](./AWS-General_AWS-Cloud_light-bg.svg)

### רשימות נוספות של כלים בחינם

- [החבילה של Github](https://education.github.com/pack)
- [רשימה מתעדכנת של כלים](https://github.com/AchoArnold/discount-for-student-dev)
