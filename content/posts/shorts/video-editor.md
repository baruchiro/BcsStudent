---
title: מתגעגעים לMovie Maker?
date: 16-10-2020
published: true
tags: ['Shorts', 'Not-Technical']
description: התחליף העדכני לMovie Maker הישן, למי שצריך איזה כלי נוח לערוך סרטונים פה ושם
---

מה אנחנו בסך הכל צריכים? לחבר כמה סרטונים שקיבלנו בווטסאפ, לחתוך איפה שצריך, ואולי לכתוב איזה ברכה?

כולנו מתגעגעים לMovie Maker הישן שהיה מאפשר לנו בלי יותר מידי בלאגן לחבר כמה סרטונים, להוסיף מוזיקה וליצור סרטון.

אני חושב שהרבה מאיתנו לא שמו לב לכלי החדש שהגיע להחליף את Movie Maker, (קצת באיחור אחרי שכבר כמה שנים קשה למצוא את Movie Maker).

### Windows 10 Video Editor

אז התוכנה החדשה מגיעה כחלק מWindows 10, פשוט תכתבו בתיבת החיפוש Video Editor.

(אם אתם לא מוצאים או שאין לכם, דברו איתי, זה נשמע מוזר)

#### אז מה יש לנו?

(אני משתמש בתוכנה באנגלית אז סליחה אם זה לא תואם את מה שכתוב בעברית, אתם תבינו, או שתלמדו, אני לא כותב פה מדריך מקצה לקצה...)

- **ספריית התוכן:** פה אנחנו שמים את כל הסרטונים שנרצה להשתמש בהם.
- **חלון התצוגה:** פה אנחנו רואים את הסרט במצבו הנוכחי.
- **לוח הסיפור:** פה אנחנו שולטים בסדר של הסרטונים, ועורכים את הסרטונים עצמם.

עבור כל סרטון, נוכל לבצע כל מיני פעולות מעניינות. כמובן שנוכל **לחתוך** או **לפצל**, אבל גם

- **שליטה בגובה הצליל**
- **כוונון מהירות**
- **אפקטי תלת מימד:** התכונה הזאת חוזרת על עצמה בכל התוכנות החדשות של Windows 10. אפשר להוסיף כל מיני אפקטים, והכי אהבתי שאפשר לחבר את האפקט לאובייקט בסרטון. כלומר, לשים איזה "כוכב" מעל הראש של מישהו בסרטון, והכוכב יעקוב אחרי הראש גם אם האדם הולך מצד לצד.

#### מה אין לנו?

התוכנה מתמקדת בעיקר בוידאו, ופחות בסאונד. הדוגמא הכי בולטת היא שאי אפשר להוסיף אודיו ל**ספריית התוכן**. נציין שכן אפשר להוסיף אודיו, אפילו להוסיף וידאו בתור אודיו, אבל זה מנוהל באיזור נפרד, וכלפי כל הסרטון בשלימותו.

#### סיכום

צריכים רגע לערוך איזה סרטון ליומולדת? משהו קליל?

תנסו רגע את Video Editor, תשחקו קצת, יש גם דברים מגניבים ובאופן כללי הוא מספיק.
