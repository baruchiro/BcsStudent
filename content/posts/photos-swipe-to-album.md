---
title: בחירת תמונות לאלבום הבא
date: 2020-07-29
draft: false
tags: ["Idea", "App"]
summary: |
  אנחנו מצד אחד מתעדים הרבה מאוד- כל הזמן מצלמים עם הפלאפון.
  מצד שני, אין לנו אלבומים קשיחים, שיישארו לאורך זמן, ואנחנו צריכים להקדיש הרבה זמן כדי לבחור תמונות לאלבום.
  אני מציע דרך לבחור את התמונות "על הדרך", כשיש זמן פנוי.
type: Blog
---

אז באמת, במיוחד למי שיש ילדים קטנים, יש אלפי תמונות חמודות בפלאפון, וכמובן גם גיבוי באיזה שירות ענן, שהוא למשל (לפחות במקרה של גוגל) גם מסדר את התמונות לפי פנים וכל זה.

אז אנחנו מרגישים שהכל בסדר.

אבל מתי בעצם עושים שימוש בתמונות האלו?

אז אני לא חסיד של "מה שהיה פעם זה הכי רומנטי", אבל אני כן חושב שכדאי לבחור כמה תמונות ולשים באלבום קשיח (דיגיטלי או לא, פה כבר אפשר להכניס עקרונות רומנטיים...).

הבעיה היא שיום אחד אתה אומר לעצמך "טוב, חייבים לעשות אלבום", ואז פתאום יש אלפי תמונות לבחור.

## בעיות שצריך לפתור

- **סנכרון בין אנשים\מכשירים:** במשפחה יש יותר מאדם אחד שמצלם, ואין סיבה שהתמונות יהיו דווקא ממצלמה של בן משפחה ספציפי.
- **ניהול מיידי:** לתת אפשרות לבחור את התמונות באופן מיידי, ולא לחכות עוד שנה, כשאז יש כמות מייאשת של תמונות.

## הצעה לפתרון

אני מציע לפתח **אפליקציה לפלאפון**, שתתחבר לתמונות בGoogle Photos (או לשירות אחר מתאים).

האפליקציה תהיה מבוססת על מסך מרכזי בו רואים תמונה, וצריכים לבחור האם להכניס אותה לאלבום או לא.

כל תמונה עוברת פעם אחת באפליקציה, כלומר, האפליקציה מציגה את כל התמונות החדשות שהמשתמש עוד לא הביע דעה לגביהן. המטרה היא שכשהמשתמש לוקח את הפלאפון בזמן הפנוי, הוא עובר על התמונות שהוא צילם, נגיד בשבוע האחרון, ובוחר איזה מהם הוא רוצה לשמור. (השאר לא נמחקות, כמובן)

כשמצטברות מספיק תמונות, אפשר להוציא אלבום של החודש\השנה האחרונה.

## מגבלות

- אני מציע להשתמש בGoogle Photos בגלל שיש שם אפשרות לשתף מאגרים בין בני זוג. מעבר לכך, אני חושב שצריך לבדוק יותר לעומק מה אפשר לעשות.
- מה קורה אם המשתמש רוצה לראות את שלושת התמונות שהוא צילם ברצף, ולבחור אחת מהן? האם הוא יכול לעבור אחורה וקדימה?  
  (אם כן, אני צופה שהוא לא באמת יבחר תמונות, כי השארנו מקום להתלבט)
- הצגתי קונספט. מצד אחד אפשר לקחת אותו לעוד כל מיני כיוונים, כמו למשל ניקוי תמונות מהפלאפון (שכבר קיים) או אלבומים מרובים וכד', אבל מצד שני, צריך לבחון טוב את הבעיות (ואולי להגדיר אותם טוב יותר ממני), ולהצמד לפתרון שלהם, אחרת "תפסת מרובה לא תפסת".

> שתפו אותי אם החלטתם לפתח, או אם יש לכם מה להוסיף.
