---
title: השקעות
date: 2022-01-22
draft: false
tags: ["כסף"]
series: true
summary: |
  אז ניגש לעניין- השקעות. מה זה אומר להשקיע, למה חשוב לשים לב לכמה זמן אנחנו הולכים להשקיע, כמה זה מסוכן ומה היא רמת סיכון?
type: Blog
---

> [קישור לפוסטים נוספים בסדרה](https://bscstudent.netlify.app/tag/%D7%9B%D7%A1%D7%A3/).

---

> חשוב לי להזכיר שוב לפני הפוסט הזה: **אני לא יועץ השקעות**, ויותר מכך, אני אפילו לא חושב שאני מומחה. אני רק מנסה לדבר על המושגים הכלליים שכדאי לדעת, לפני שאתם הולכים להתייעץ עם מומחה ולקבל החלטות.
> אל תקחו את מה שאני אומר פה כהמלצה לפעולה כספית כלשהי.

---

אז _השקעות_, בסביבה שלי, גם מחוץ לעבודה, הנושא ממש מתחיל להיות מדובר ומכל עבר אנשים מתחילים לדבר על כסף, איזה יופי.

בהתחלה כשהייתי שומע אנשים שמדברים על השקעות, הייתי מתרחק. השקעות זה בעצם **הימור**, נכון? קונים מניות, מקווים שיעלו, מסכנים את הכסף וחיים כל הזמן בלחץ ובהתעסקות. לא שווה לי, כסף לא בא בקלות ולהזין פקודות מכירה במחשב זה משחק מסוכן.

כל מיני מחשבות כאלה היו לי, הרגשתי שזאת השקעה גדולה מידי, הרבה לחץ וסיכון מאוד גבוה.

אז קודם כל, יכול להיות שכבר אמרתי את זה, ככל הנראה **אתם כבר מושקעים במניות**. אם יש לכם פנסיה- היא מושקעת בשוק ההון (שזה מניות). לא הרגשתם את הלחץ והסיכון שאמרתי, אפילו שאתם מושקעים במניות, נכון?

## אפשרויות וסוגי השקעה

אז באמת, כדי להשקיע במניות אין צורך לעשות את זה בצורה ידנית (למרות שראיתי שזה מומלץ, אבל זה באמת מאתגר אותי). יש בתי השקעות, יש בנקים (שמעתי שלא מומלץ, צריך לבדוק), יש נדל"ן (אני לא הולך לדבר על זה).

### מיסים

על **רווחים** שהרווחנו משוק ההון, אנחנו מחויבים לשלם _מס רווחי הון_, שהוא 25%. אבל שימו לב, 25% **מהרווחים**, כלומר הוא לא יגרום לנו פתאום להפסיד כסף, אלא רק יקצץ קצת את הרווח.

יש כמה כלים להשקעות:

- **פנסיה**  
  כן, כמו שאמרתי, פנסיה היא גם כן השקעה, יש לה הרבה פרטים ואני לא אכנס לזה, אבל שימו לב שהיא **פטורה ממס רווחי הון**.

- **קרן השתלמות**  
  אפשר להגיד שקרן השתלמות היא הכלי הכי טוב להשקעה, מכיוון שבשונה מהפנסיה, לא מקבלים אותו רק בפרישה, אלא אפשר לפני כן, ומצד שני, הוא **פטור ממס רווחי הון**.

- **קופת גמל להשקעה**  
  גם כן כלי מאוד מדובר, אפשר לפתוח אחד כזה עבור כל תעודת זהות, ובמידה ומושכים את הכסף כתקציב חודשי לאחר הפרישה, גם כן מקבלים **פטור ממס רווחי הון**.  
  מדובר בכלי שהוא יוזמה של המדינה, מפוקח על ידה ועומד בכל מיני קריטריונים שנקבעו, כמו ניהול דיגיטלי, מעבר בין חברות וכד'.

- **חסכון לכל ילד**, **קופת גמל**  
  אני לא מבין בחסכון לכל ילד, כי אין לי ילדים. וקופת גמל אני חושב שזה פשוט חשבון השקעות רגיל, תעברו לפיסקה הבאה.

### איך משקיעים

אז כל הכלים האלו, ועוד, יכולים לשבת בכל מיני חברות שאולי שמעתם עליהם, כמו אלטשולר, מגדל, אקסלנס, והם בעצם משקיעים את הכסף בשמנו, בכל מיני שיטות שאולי עוד נדבר עליהן בפעם אחרת. כל מה שנשאר לנו זה לקבל החלטה לגבי רמת הסיכון שהם יקחו, ואולי (תלוי איפה) גם באיזה שיטה. אז מה זה רמת סיכון?

האמת שכבר מאוחר, בפוסט הבא אני מקווה לכתוב על **רמת סיכון** ו**טווח השקעה**, אם לא יהיה איזה משהו השבוע שאני ארצה לספר עליו.

## מה עושים?

כדאי לבדוק כבר היום, להתארגן על ההשקעות שכבר יש לנו, כמו שאמרתי, פנסיה, קופות גמל, חסכון לכל ילד. אולי פתחו לכם פעם כשהייתם ילדים, אולי הייתם בכמה עבודות.

כדאי ליצור רשימה איפשהו, וכל פעם שמקבלים מכתב מאיזה חברת השקעות, להיכנס לאתר, לברר מה נמצא שם, ולכתוב את כל הפרטים ברשימה מסודרת.

בפוסטים הבאים אני מקווה להסביר איזה נתונים והגדרות כדאי לבדוק בקופות האלה, אז בינתיים כדאי להיות מוכנים. זה לא קשה, רק לרשום באיזה מסמך בכל פעם שאנחנו מקבלים מייל\מכתב.

> שאלות? רעיונות? שיתופים? עזר לכם? אני אשמח מאוד לשמוע.
