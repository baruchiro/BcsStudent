---
title: מחשבון גינויים
date: 2020-07-26
draft: false
tags: ["Idea"]
images: /static/images/condemnation-calculator/condemnation-calculator.jpg
summary: אמור לי את מה אתה מגנה ואומר לך מי אתה
type: Blog
---

קצת קשור לפוליטיקה, אבל לא באמת, כי זה קשור לכל גווני הקשת הפוליטית ללא בחירת צד.

שמתי לב שיש איזה עניין עם "גינויים". הפוליטיקאי לא חייב לפעול למען מיגור בעיה כלשהי. זה כמובן יהיה נחמד אם הוא יעשה זאת, אבל מה שבעיקר חשוב זה להוציא גינוי, על כל מה שקורה.

גם מדינות, אגב, צריכות לגנות כל מיני מקרים שקורים במדינות אחרות.

אז אני ממש לא פרשן פוליטיקה או משהו, אבל נראה לי שזה מאוד נוח, שבכל פעם שקורה משהו, ניתן לחלק מיד את העולם לאנשים\מדינות שגינו את האירוע, ואנשים\מדינות שהתחמקו. אם הם התחמקו, הם כנראה בעד, נכון? ואם הם בעד, כנראה שהדעות שלהם הם...

אז חוץ מפוליטיקה, שאני אפילו לא חובב בתחום, יש לי ממש מעט היכרות עם התחום של ML. ואולי אני טועה, אבל זה כל הזמן מרגיש לי כמו מרחב רב ממדי, שהפוליטיקאי ממקם את עצמו במרחב הזה על ידי הגינויים שהוא אומר או לא אומר.

## הרעיון

אז האמת שזה רק רעיון כללי, אפשר לקחת אותו לכל מיני כיוונים.

כי באופן פשוט, אפשר בשביל הבדיחה לכתוב איזה מחשבון פשוט שמציג כל מיני אירועים ושואל אותך אם אתה מגנה אותם, ואז אומר לך לאיזה פוליטיקאי אתה מתאים.

או כיוון שונה, מפה של פוליטיקאים על פי הגינויים שלהם.

או ללכת רחוק יותר ולהשתמש בML, עם כל מיני מיפויים יותר משוכללים של מרחבים (האם כל פוליטיקאי יכול להיות מיוצג על ידי וקטור הגינויים שלו?)

לא יודע, כמו שאמרתי, אני לא ממש בעניינים לא בפוליטיקה ולא בML.

> ספרו לי על עוד רעיונות, או אם התחלתם לפתח משהו כזה :-)
