---
title: ריבית דריבית
date: 2022-01-16
draft: false
images: /static/images/money/compound_interest.jpg
tags: ["כסף"]
series: true
summary: |
  על המושג "ריבית דריבית", המשמעות שלו, ולמה הוא הבסיס לרעיון שכסף עובד בשבילנו.
type: Blog
---

> [קישור לפוסטים נוספים בסדרה](https://bscstudent.netlify.app/tag/%D7%9B%D7%A1%D7%A3/).

**חידה:** אם נגיף מסוים משכפל את עצמו בכל דקה, ואחרי שעה הנגיפים ממלאים את כל המבחנה, כמה זמן ייקח להם למלא את המבחנה אם נתחיל עם 2 נגיפים?

אז הפעם נדבר על _ריבית דריבית_.

ברגע שמתחילים להתעניין בחסכון והשקעות, מאוד מהר נחשפים למושג הזה, כמובן כי ככל הנראה מדובר בלב של נושא ההשקעות- איך הכסף יכול לעבוד בשבילנו כדי ליצור עוד כסף.

אני גם חושב שהרבה פעמים משתמשים בהצגה של _ריבית דריבית_ כדי למשוך את העיניים ואת הלב, מין "מופע קסמים" כזה בתחילת הרצאה, למשל יועץ השקעות ישחק באיזה מחשבון ריבית דריבית ועל ידי כמה פרמטרים יראה לך סכומים של **מליונים**, כן. אחרי שנראה את הסכומים האלה, זה יקלף ממנו כל מיני חששות שאולי היו לנו, כי נהיה מסנוורים מהכסף.

ה*ריבית דריבית* בעקרון מבוססת על עלייה _אקספוננציאלית_, מה שמצד אחד כולנו מכירים בימינו, ומצד שני חשוב לי להגיד שכנראה (וראיתי גם את רועי צנזה מצטט משהו דומה) כבני אדם קשה לנו לתפוס את הרעיון של גידול אספוננציאלי. אישית, אין לי איזה הסבר מנצח, ואני רק אנסה לחשוף את המושג כדי שנדע על מה מדובר.

## מה זה ריבית דריבית?

קודם כל, ריבית היא לא רק הכסף שאני חייב לקחת מהבנק, אלא (איך שאני מבין את זה) אפשר להגיד שכל כסף שעם הזמן נוסף עליו עוד כסף. בואו נישאר עם התיאור המעורפל הזה כי הוא מספיק לנו.

אז במקרה של חסכונות והשקעות, הריבית היא הכסף **הנוסף על מה שהכנסנו** שהתווסף עם הזמן. זה יכול להיות ה3% הזה של פקדון בנקאי.

מכאן, שהריבית **דריבית** היא הריבית שאנחנו מקבלים **על הריבית** שקיבלנו. מסובך? לא. זה בסה"כ אומר שאם הכסף הושקע איפשהו, ולאחר שנה הוא צמח ב10%, בשנה הבאה (וזה לא בהכרח לפי שנים) גם ה10% יושקע.

בסופו של דבר, לאורך שנים, עיקר הכסף שנצבר נחסך מתוך הריביות ולא מתוך _הקרן_.

זהו, עכשיו אתם יכולים לכתוב בתגובות הסבר טוב שמצאתם לריבית דריבית, כי כל אחד רואה את זה אחרת.

### מה עושים?

למרות שזה רק מושג, כדאי להתחיל לסגל את המחשבה עליו. כשאתם חושבים על חסכון, תחשבו לא רק על הסכום שאתם רוצים לשים בצד, אלא גם על מה הוא יכול לעשות בזמן הזה.

מה ההבדל בין להכניס את הכסף לחסכון **היום** לבין להתעכב ולהתלבט ולהשוות דמי ניהול ולבצע את זה רק **בשנה הבאה**? מה תהיה המשמעות של העיכוב הזה עוד 5 או 10 שנים?

האם לשלם שכירות כשאפשר לקנות דירה זה בהכרח בזבוז? האם ייתכן שבינתיים הכסף שנמצא בחסכון ולא מושכים אותו כדי לקנות דירה, מביא תשואה שמכסה על השכירות?

---

עזר לכם? עדיין חוששים? משהו אחר תוקע אתכם?

שתפו אותי, נראה אם כבר עברתי את הבעיה הזאת בעצמי.
