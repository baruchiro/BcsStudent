---
title: אוטומציה וקוד פתוח לבלוג
draft: false
date: 2019-01-13 15:47:44
images: /static/images/generator/generator.png
type: Blog
---

היי.

התעכבתי קצת בפרסום הפוסט השבוע, כי עבדתי על אוטומציה וקוד פתוח לבלוג.

**מה בדיוק עשיתי?**

## קוד פתוח

הבלוג הזה נבנה על מערכת [Wordpress](#1117_wordpress). השתמשתי
[בתוסף](https://github.com/mAAdhaTTah/wordpress-github-sync)
שמסנכרן את הפוסטים עם [Github](#1117_github), לשני הכיוונים.
כלומר, כשמעדכנים פוסט באתר, הוא מתעדכן אוטומטית בGithub, וכשמעדכנים
פוסט בGithub הוא מעדכן מיד את הבלוג.

לכן מעכשיו נגמרו התירוצים. כל הבלוג זמין פה-
https://github.com/baruchiro/BcsStudent.

בנוסף, בכל פוסט יש קישור לעריכת הפוסט. בכך שהעתקתי את כל הפוסטים
לGithub, אנחנו יכולים יותר בקלות, במקום הנוח המוכר, לעבוד עליהם ביחד.
(אם Github הוא לא מקום נוח ומוכר לכם, כדאי לכם להכיר אותו. יש פוסטים-
[git](/tags/git) ו[קוד
פתוח](/tags/open-source), ואני פה כדי לעזור.)

## אוטומציה

רציתי אפשרות לסמן מושגים בכל פוסט, ולהציג רשימה שלהם בתחתית הפוסט, וגם
לרכז רשימה ב[דף נפרד](/terms/).

מערכת Wordpress כתובה בשפת php, שהיא שפה שאני לא ממש מכיר, ובנוסף,
מכיוון שמדובר [בFramework](#1117_framework), יש צורך ללמוד איך
הFramework מתנהג, בנוסף ללימוד השפה.

אז נכון, בתור מפתחים אנחנו לא מפחדים משפות וframeworkים חדשים, במיוחד
שמדובר במערכת שנמצאת בשליש מאתרי האינטרנט בעולם. אבל מה שכן היה חסר
לי, זה זמן.

לכן, כשראיתי שאני לא מספיק ללמוד איך לבצע את מה שאני רוצה בעזרת
Wordpress & PHP, ניצלתי את העובדה שכל הפוסטים נמצאים גם כטקסט בgithub,
ואני יכול לבצע עליהם מניפולציה בדרכים שאני כבר מכיר.

אז זהו, [יש קוד
בPython](https://github.com/baruchiro/BcsStudent/tree/master/generator)
שאוסף את כל המושגים ומציג אותם פה בתחתית, וגם ב[דף
הנפרד](/terms/). הקוד כתוב לא בצורה הכי
נקייה, אז אתם מוזמנים להציע עריכות משלכם, או ללכת לפי ה[Issues שפתוחים
בgithub](https://github.com/baruchiro/BcsStudent/issues).
