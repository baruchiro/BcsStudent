---
title: כסף - הקדמה
date: 2021-12-18
draft: false
tags: ["כסף"]
series: true
summary: |
  למה ועל מה אני הולך לדבר בנושא של כסף, השקעות והתנהלות פיננסית.
type: Blog
---

> [קישור לפוסטים נוספים בסדרה](https://bscstudent.netlify.app/tag/%D7%9B%D7%A1%D7%A3/).

כבר לפני כמה שנים הצטבר אצלי כסף בעובר ושב, וכמובן שהרבה אנשים אמרו לי שזה דבר גרוע, ושאני חייב לעשות "משהו". זאת הייתה האמירה הכי נפוצה.

מי שרצה לעזור לי יותר, גם אמר לי לשים אותו בחסכון בבנק, אתם יודעים, כמו הפרסומת של "פקדון ארץ ירושלים". ממה שהבנתי, פקדון בבנק זאת מין תוכנית כזאת עם חוקים מאוד קשוחים של מתי אפשר למשוך את הכסף (נזילות) והחלטה שדורשת קצת נבואה, כי למשל צריך להכניס את הכסף ל5 שנים.

ובסופו של דבר, מה שמקבלים מהחסכון זה איזה ריבית (סכום נוסף) ממש ממש קטנה, משהו כמו כמה מאות שקלים, מה שלא הייתי בטוח ששווה את הזמן וההשקעה של קבלת ההחלטה לשים בפקדון.

בתחילת הקורונה הלכנו לבנק כדי לעשות משהו עם העו"ש, אני אפילו לא זוכר איך הגענו להחלטה, והבנו שיש תחום שלם של השקעות בבורסה, במניות, שהוא הרבה יותר משמעותי מפקדון בבנק. אז פתחנו "תיק השקעות מנוהל" בבנק.

עדיין לא ידענו מה בדיוק אנחנו עושים, מה צריך לבדוק, האם דמי הניהול הם סבירים וכו'.

יש מצב שאנחנו עדיין לא יודעים, אבל מאז התחלתי להתעניין יותר בתחום הזה, אבל נשארתי באותה גישה שבה הייתי- אני לא בטוח שאני מעוניין וששווה לי להתמקצע בתחום.

אני לומד ומחפש כל הזמן מה ואיך אנחנו כאנשים פשוטים יכולים לעשות כדי לקבל את ההחלטות הנכונות ולשפר את המצב שלנו, בלי ללמוד את כל החומר.

כי אני חושב שזה המחסום העיקרי. גם אני לא מסוגל לעשות שום פעולה כמעט, ונשאר ב"תסמונת ברירת המחדל", כי רק הלחץ מלצאת פראייר בדמי הניהול, או לשים את הכסף באיזה מקום ולגלות שכל מה שהרווחתי ירד במס ששילמתי (זה לא נכון), גורם לי לשיתוק.

אני מחפש את הדרך האופטימלית, להוריד דמי ניהול למשל לרמה סבירה, אבל לא בהכרח להשקיע כוחות ומלחמות בדמי הניהול הכי טובים שיש. להשקיע כסף בבורסה, אבל לא לשבת כל יום על תיקי מניות ולבצע קנייה ומכירה.

### מה עושים?

קודם כל, מתחילים להבין קצת את השפה. אספתי [רשימת מקורות](https://bscstudent.netlify.app/invest/) שלמדתי מהם או ששמעתי עליהם, ואני ממליץ לכם למצוא תוכן מקצועי **במקומות שאתם כבר נמצאים בהם**, כדי להיחשף לשפה, למושגים, ולהחלטות. (אני אשמח לקבל קישורים לעוד תכנים איכותיים)

אני מקווה לפרסם כל שבוע עוד איזה מסקנה שלמדנו או תהליך שאנחנו עושים, כדי להקל קצת על חוסר הידע והפחד.
