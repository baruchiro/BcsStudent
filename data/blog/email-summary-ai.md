---
title: קבלת סיכום מייל יומי כל בוקר
summary: |
  הדגמה לשימוש בכלי No Code יחד עם AI כדי לבנות תהליך קלאסי של קבלת הודעה בכל בוקר עם משימות לפתיחת היום.
date: 2025-04-21
draft: false
images: /static/images/email-summary-ai/flow.png
tags: [no-code, AI]
type: Blog
---

אני באמת אוהב מאוד כלי [No Code](/tags/no-code), שמאפשרים גם לאנשים לא טכניים לבנות תהליכים ואטומציות עסקיות ופרטיות, לייעל תהליכים, ובעצם להיות מתכנתים בלי לכתוב קוד.

הנה הדגמה פשוטה מאוד של תהליך שבניתי כחלק מסדנת [AI](/tags/ai) שעשינו אצלנו בעבודה. הדרישה ההתחלתית היא פשוטה, והיא אפילו מוכנה להורדה ושימוש, וממנה אפשר להתקדם ולחשוב על עוד חיבורים ויכולות.

## מטרה

לקבל הודעה בכל בוקר עם סיכום המיילים שמחכים לי בתיבת המייל, ושלושת המשימות הכי דחופות להתחיל איתן (פחות או יותר, בסוף מדובר בAI וכל אחד יכול לכתוב לו דרישה אחרת)

## מה צריך

- חשבון במערכת [make.com](https://make.com/) (חינם)
- תיבת מייל של גוגל (Gmail)
- [OpenAI (Chat GPT) API key](https://platform.openai.com/api-keys)
- Telegram / Slack

## מה עושים

הכנתי הכל מראש, אני חושב שככה הרבה יותר קל לקבל משהו מוכן ועובד, ולהתחיל לשחק בו ולהתאים אותו עם הזמן. אז אפשר להוריד את הקובץ הבא <a href="/static/files/Gmail-OpenAI-Integration-Blueprint.json" download>Gmail OpenAI Integration Blueprint</a> ולייבא אותו לתהליך חדש ב[make.com](https://make.com/).

![Full Flow](/static/images/email-summary-ai/flow.png)

יש איזה באג קטן בMake (לדעתי), לכן נצטרך ללחוץ על כל הרכיבים בתהליך כדי לפתוח את חלון ההגדרות שלהם. אפשר לפתוח ולסגור, ואז נראה בכל רכיב סימון שאומר שחסרה לנו הגדרה בשבילו. אלו החיבורים לGmail, Slack, OpenAI שעוד לא הגדרנו ולכן התהליך לא יכול לעבוד.

אחרי שחיברנו את כל החשבונות שצריך, אפשר להריץ את התהליך, לראות את ההודעה שהתקבלה, ולהתחיל לבצע התאמות לפי ההסברים שבהמשך.

### Gmail

![Gmail](/static/images/email-summary-ai/gmail.png)

קודם כל, יש להגדיר חיבור לGmail.

כדי להחליט איזה אימיילים לקחת בחשבון, שאלתי את GPT והשתמשתי בפילטר של שורת החיפוש בGmail כדי להביא את כל האימיילים בני פחות מיום. זה נוח כי אפשר לבדוק את הפילטר הזה בתיבת המייל, ואז להביא אותו לפה.

רכיב הGmail מוציא רצף של אימיילים, לכן השלב הבא הוא Text Aggregator, שאוסף את כל התוצאות ומוציא אותם בפורמט אחיד וביחידה אחת.

### OpenAI

![OpenAI](/static/images/email-summary-ai/openai.png)

ברכיב של OpenAI, צריך להכניס את הקוד של ה-API key שלנו.

(הסבר קצרצר: הGPT לא באמת זוכר את השיחה שלנו. בכל פעם שאנחנו כותבים לו, אנחנו בעצם שולחים את כל ההיסטוריה של השיחה. וזה מה שאנחנו רואים ברכיב של OpenAI, אפשרות לשלוח רצף של הודעות)

הגדרנו הודעה אחת שמבקשת מהGPT לסכם את האימיילים שהתקבלו. כאן זה המקום של כל אחד להתאים את הבקשה לפי רצונו.

### Telegram / Slack

בשלב הבא יש להגדיר את החיבור ל-Telegram או ל-Slack.

החיבור לסלאק הוא פשוט, בעוד שבשביל לחבר את טלגרם צריך API key, זה גם כן לא מסובך ואפשר לשאול את GPT איך עושים את זה, ואיך מקבלים גם את Chat ID שלנו.
