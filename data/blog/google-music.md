---
title: סנכרון מוזיקה- Google Music
draft: false
date: 2016-07-27 14:59:32
type: Blog
---
כדי לגבות את המוזיקה מהמחשב ולגשת אליה מכל המכשירים שלנו, נשתמש ב[גוגל
מוזיקה](http://music.google.com).

לפני שמעלים את כל המוזיקה, אני ממליץ להעביר את השירים בתוכנת
[Mp3Tag](http://www.mp3tag.de/en/download.html), כדי למנוע את הבעיה של
שמות שירים, אמנים ואלבומים שמוצגים בג'יבריש במקום בעברית. גוגל מוזיקה
יציג את המוזיקה כשהיא ממוינת לפי אלבומים ואמנים, ככה שאם הורדנו שירים
מיוטיוב או אספנו שירים בודדים מחברים, במקרה הטוב יהיה לנו "אלבום לא
ידוע", ובמקרה הרע יהיו לנו המון אלבומים בשמות שונים שמכילים רק שיר
אחד. לכן, מומלץ גם להשתמש בתוכנה כדי לעבור על האוסף שלנו, למיין לפי
אלבום/אמן, ולראות אם יש לנו אלבומים/אמנים שמשויכים לשיר בודד, ולתקן את
זה.

קודם כל, השירות לא פתוח בישראל. לשם כך נצטרך לגשת לאתר בפעם הראשונה דרך
מדינה אחרת:

1.  הורדת התוסף Hotspot Shield לכרום.
2.  הפעלת התוסף ובחירה בגלישה דרך ארצות הברית.
3.  אם סמל התוסף בצבע ירוק- כניסה ל[גוגל
    מוזיקה](http://music.google.com).

ניתן להעלות את המוזיקה בעזרת תוסף לכרום, או בעזרת תוכנה מתאימה.

כדי להעלות מוזיקה בעזרת התוסף, יש להיכנס לאפשרות העלאת מוזיקה בתפריט של
גוגל מוזיקה. אם התוסף לא מותקן, הדפדפן יבקש להתקין אותו. לאחר מכן יש
לבחור את התיקייה שממנה רוצים להעלות, ולבחור האם השירות צריך לעדכן על
פי שינויים בתיקייה, או שמדובר בהעלאה חד פעמים.

כדי להעלות מוזיקה בעזרת התוכנה, ניתן להוריד אותה
[מכאן](https://play.google.com/music/listen?u=0#/manager), להתחבר
איתה לחשבון ולהגדיר לה תיקיות להעלאה.

**בפלאפון**, יש להוריד את [האפליקציה
התומכת](https://play.google.com/store/apps/details?id=com.google.android.music).
לא ניתן להעלות מוזיקה דרך האפליקציה. האפליקציה תציג לנו את כל המוזיקה
שנמצאת בפלאפון, וכן את המוזיקה שנמצאת בענן. ניתן לבחור אלבומים, אמנים
או שירים שיהיו זמינים גם במצב לא מקוון ע"י לחיצה על סמל הנעץ, או בחירה
באפשרויות האלבוםהאמן ולחיצה על "זמין במצב לא מקוון.
