---
title: Starship CommandLine Upgrade
date: 2021-06-22
draft: false
tags: ["Shorts", "Command Line"]
images: /static/images/oh-my-posh/oh-my-posh.png
summary: שדרוג שורת הפקודה עם פרטי Git Repository, צבעים ועוד...
type: Blog
---

בעבודה אני עובד בWindows. תמיד ראיתי אנשים שמשתפים מסך עם איזה טרמינל של לינוקס, ויש להם Command Line מגניב כזה.

לא יודע למה פתאום נזכרתי בזה, אבל ניסיתי לבדוק האם יש דבר כזה לWindows, ומצאתי!

## עדכון: תשתמשו בStarship

בפודקאסט ["רברס עם פלטפורמה"](https://www.reversim.com/2021/05/410-bumpers-73.html), דותן הזכיר שהוא ראה מימוש בRust של שידרוג שורת הפקודה, שנקרא [Starship](https://starship.rs/).

אני עברתי להשתמש בו, מכיוון שהוא לא תלוי במערכת ההפעלה, וניתן להגדיר אותו פעם אחת ולהשתמש בקובץ ההגדרות בכל מערכת, בלי לחפש וללמוד כלי חדש.

מה שחסר בו זה Themes, הגדרות ועיצוב שאנשים הגדירו מראש, כך שתצטרכו לשבת כמה דקות כדי להתאים לעצמכם את הסגנון, אבל זה שווה את זה.

שתפו איתי את ההגדרות שלכם!

### oh-my-\*

אז באופן כללי, השדרוג הזה נקרא \*oh-my-\*\*. כלומר, יש תוסף כזה לכל מיני שורות פקודה, וזאת הקונוונציה של השם.

### מה מקבלים

קודם כל, אחרי שתעברו את ההתקנה כמו שצריך, תראו מיד שיש לכם "Power Line", כלומר שורת פתיחה משודרגת. זה כולל צבעים מיוחדים, ובדרך כלל פרטים של הGit Repository, כמו שניתן לראות בתמונה של הפוסט.

חוצמיזה, יש כל מיני סימונים על פקודה שנכתבת לא נכון, על הפקודה האחרונה אם היא נכשלה, האם אתם בAdmin ועוד כל מיני דברים, כדאי לקרוא בתיעוד.

אפשר גם להתאים אישית את ערכת העיצוב.

### מה חשוב לדעת

התוספים האלו משתמשים בסמלים מיוחדים שלא נמצאים בדרך כלל בגופנים רגילים, אלא בגופני _Nerd_. תצטרכו להתקין גופן _Nerd_ מתאים, או לבדוק אם יש לגופן האהוב שלכם גרסת _Nerd_.

אפשר לחפש גופני _Nerd_ [כאן](https://www.nerdfonts.com/).

לפחות במקרה של PowerShell, לא ראיתי שאפשר להגדיר גופן לכל המופעים של PowerShell, לכן הייתי צריך להגדיר את הגופן בWindows Terminal ובVSCode בנפרד, עבור הטרמינלים שהם מציגים.

## התוספים

- PowerShell: [oh-my-posh](https://github.com/JanDeDobbeleer/oh-my-posh)
- bash: [oh-my-bash](https://github.com/ohmybash/oh-my-bash)
- zsh: [ohmyzsh](https://github.com/ohmyzsh/ohmyzsh)
- הבנתם את הקטע...
