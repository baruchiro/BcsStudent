---
title: Remix OS- אנדרואיד לכל מחשב
draft: false
date: 2016-07-28 20:15:40
type: Blog
---
\[gallery ids="399,400,401" type="slideshow"\]

[Remix](http://www.jide.com/remixos) היא גרסה של אנדרואיד שהותאמה לשימוש
כמערכת הפעלה למחשב (ולא כתוכנה). חברת Jide משווקת גם מכשיר הנקרא Remix
Mini, שהוא בעצם עיגול קטן שמכיל בתוכו את מערכת ההפעלה, המעבד, חיבורי USB
וכו', וכל מה שנשאר לעשות הוא לחבר אותו למסך ~~ולמקלדת~~ בבית. בנוסף,
החברה משווקת גם טאבלטים עם המערכת.

לענייננו, מאוד פשוט להתקין את מערכת ההפעלה על המחשב.
**שימו לב\! זה אמנם מאוד פשוט, אבל למי שאין
נסיון במערכות הפעלה ו/או מפחד לאבד את הקבצים שלו, מומלץ לגבות לפני כן את
הקבצים וליצור נקודת שחזור.**

ישנם 2 אפשרויות להתקנה- התקנה על הכונן
הקשיח, והתקנה על Disk On Key. בעוד שפעמים קודמות התקנתי על DOK, אני
ממליץ דווקא להתקין על הכונן הקשיח.

היתרונות של התקנה חיצונית הם שאפשר לאחר מכן להפעיל את המערכת גם בעזרת
מחשבים אחרים. הפתרון גם מתאים למי שאין לו מספיק זכרון במחשב.

לעומת זאת, בהתקנה על USB, נדרשת תאימות של הדיסק-און-קי ושל חיבור הUSB
במחשב לUSB 3.0. במידה ואין תאימות כזאת, וקצב העברת הקבצים איטי יותר
מ10MBs, המערכת תפעל מאוד לאט ולא תהיה נוחה.

כדי להתקין על הכונן הקשיח, אנחנו צריכים מחיצה (כונן, כמו C,D) ריקה של
8GB לפחות. פה זה עלול להיות קצת מסוכן, למי שלא יודע לטפל במחיצות. אפשר
כמובן לשאול אותי. אני משתמש בתוכנה
[EaseUS](http://www.partition-tool.com/download.htm) כדי לשנות, להוסיף
ולהוריד מחיצות.

[נוריד את הקובץ ואת תוכנת
ההתקנה](http://www.jide.com/remixos-for-pc#downloadNow).

לאחר שהורדנו והכנו מחיצה ריקה או USB ריק ומחובר למחשב,

1.  נפעיל את התוכנה- Remix\_OS\_for\_PC\_Installation\_Tool.exe.
2.  דרך התוכנה נבחר את קובץ המערכת
    שירד- Remix\_OS\_for\_PC\_Android.iso.
3.  נבחר האם אנחנו מעוניינים להתקין על כונן קשיח או כונן USB.
4.  נשים לב טוב שמדובר באות הנכונה לכונן.
5.  אם התוכנה שואלת האם למחוק את התוכן הקיים, יש ללחוץ על "yes".
6.  אם אנחנו נשאלים איזה גודל מערכת אנחנו מעוניינים, אני ממליץ לבחור את
    הגדול ביותר (כמובן, בהתאם לכמות הזכרון שיש לנו).

זהו. השלב הבא הוא להעלות את המערכת. אם התקנו על **הכונן הקשיח**, Windows
אמור לזהות לבד שקיימות 2 מערכות, והוא ייתן לנו לבחור את המערכת לפני שהוא
מעלה את עצמו.

אם התקנו על **כונן נייד**, נצרך לבחור להעלות את המחשב מהכונן, דרך הBIOS.
כדי לבצע את זה, ברגע שהמחשב נדלק נלחץ על אחד הכפתורים- F2/F12/F10 כדי
להגיע לBoot Menu (תפריט העלאה). ניתן למצוא את הכפתור המתאים ע"י חיפוש
בגוגל של דגם המחשב וBoot Menu. (לדוגמא: "X54C boot Menu"). כשנגיע
לתפריט, נבחר באפשרות שנראית הכי מתאימה- היא צריכה לכלול את המילה
USB, ואת שם הדגם של הכונן הנייד.

כשאנחנו מעלים את המערכת, אנחנו יכולים לבחור בין 2 מצבים- מצב רגיל ומצב
אורח. מצב אורח מועיל בעיקר לשימוש חד פעמי והיכרות עם המערכת, והשינויים
שנבצע במערכת לא יישמרו לאחר הכיבוי.

בפעם הראשונה שמפעילים את Remix, יכול לקחת זמן עד שהמערכת עולה, וייתכן
שהיא תבצע כמה פעולות שיפורטו במסך. סבלנות.

אם בכל זאת עבר המון זמן ועדיין מוםיע הלוגו של Remix, יכול להיות שהמכשיר
שלכם לא תואם. מכיוון שלא בדיוק הצלחתי להבין איזה מכשירים תואמים, ואיך
אפשר להתאים מכשירים- אני לא מרחיב. רק שימו לב שאם אתם מחזיקים בכרטיס
מסך של Nividia, אני מאמין שהמערכת לא תפעל בצורה חלקה, ואולי תצטרכו
להגדיר כל מיני הגדרות עוד לפני עליית המערכת.

בסופו של דבר, המערכת עלתה- אני ממליץ ללחוץ על האפליקצייה Play Activator
כדי להפוך את המכשיר לאנדרואיד אמיתי- עם חיבור לחשבון גוגל, חנות
אפליקציות וכו'.

**בהצלחה\!**

עריכה:

חברת Jide הוציאה [גרסה של Remix](http://www.jide.com/remixos-player)
הניתנת להפעלה על מערכת Windows. שווה לנסות.
